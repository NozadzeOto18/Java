____________________________________________________________________________________________________________________________________________________________________
________________დესტრუქციული აქტორების მოკლე მიმოხილვა
რუსეთის ფედერაცია. შემტევი კიბერპოტენციალის თვალსაზრისით, რუსეთი ერთ-ერთი ძლიერი სახელმწიფოა მსოფლიოში. 
2014 წლის დეკემბერში რუსეთში ჩამოყალიბდა თავდაცვის მართვის ეროვნული ცენტრი (Национальный центр управления обороной РФ, NDMC), რომელიც წარმოადგენს რუსეთის ფედერაციის თავდაცვის სამინისტროსა და შეიარაღებული ძალების მართვისა და კონტროლის უმაღლეს ორგანოს. 
2017 წლის თებერვალში რუსეთმა შექმნა საინფორმაციო ოპერაციების ჯარები, რომელიც პასუხისმგებელია, როგორც ტექნიკური ეფექტის მქონე კიბეროპერაციების წარმოებაზე, ისე პროპაგანდის გავრცელებასა და საინფორმაციო კონფრონტაციის სხვა ელემენტებზე. 
რუსეთის თავდაცვის სამინისტროს კიბერდანაყოფები, რომლებიც პასუხისმგებელნი არიან შემტევი კიბეროპერაციების ჩატარებაზე, საინფორმაციო-ფსიქოლოგიური ეფექტის მქონე კიბერღონისძიებებსა და მოწინააღმდეგის მართვისა და კონტროლის სისტემებში  მავნებელი პროგრამული უზრუნველყოფის ჩანერგვაზე, სერიოზული და ყველაზე რეალური საფრთხის შემცველია საქართველოსთვის.  
რუსეთის სპეცსამსახურები აქტიურად ავითარებენ კრიტიკული ინფრასტრუქტურის ინდუსტრიის კონტროლის სისტემებზე დისტანციური წვდომის საშუალებებს: უცნობმა რუსმა აქტორებმა წარმატებულად განახორციელეს რამდენიმე მწარმოებლის პროგრამის კომპრომეტაცია, ლეგალური პროგრამული  უზრუნველყოფის განახლებებში მავნე პროგრამული კოდის ჩანერგვა და ამ გზით მომხმარებლის სისტემასთან პირდაპირი წვდომის დამყარება.
საქართველოსათვის საფრთხის შემცველი კიდევ ერთი მიმართულება რუსეთის კიბერჯაშუშობის შესაძლებლობებია. წლების განმავლობაში რუსული აქტორების მიერ ჩანერგილი ჯაშუშური პროგრამის მსხვერპლი გახდა სამთავრობო და ძალოვან სტრუქტურათა რესურსები, სამხედრო ატაშეების ოფისები, ნატო-საქართველოს ურთიერთობასთან დაკავშირებული დოკუმენტაცია და სხვა სენსიტიური მასალები, სამხედრო – სამრეწველო სფეროს საიდუმლო პროექტები.
გარდა მწყობრიდან გამოყვანის ან გამოყენების მიზნით მოწინააღმდეგის ქსელზე წარმოებული თავდასხმებისა, რუსეთი კიბერსივრცეს იყენებს ფსიქოლოგიური ეფექტის მისაღწევად, რაც კრემლის სასარგებლოდ ადმიანების ქცევის ან ცნობიერების შეცვლის მცდელობებს გულისხმობს. 
ინფორმაციული კონფრონტაციის პროცესში დომინირებისათვის რუსეთი მრავალფეროვან საშუალებებს მიმართავს: საქართველოს წინააღმდეგ 2008 წელს განხორციელებულ კიბერშეტევაში მნიშვნელოვანი როლი შეასრულა ძლიერი ტექნიკური შესაძლებლობების მქონე კიბერკრიმინალურმა ორგანიზაციამ RBN (Russian Business Network), რომელმაც ინტენსიური თავდასხმა განახორციელა ქართულ ქსელებზე. 
რუსული სადაზვერვო სამსახურები აარსებენ კონსპირაციის მაღალი დონის მქონე ჰაქტივისტურ ჯგუფებს ან მოქმედებენ უკვე არსებულთა საფარქვეშ. ჰაქტივისტური კიბერშეტევები წარმოადგენდა ერთ-ერთ ელემენტს რუსეთის მთავრობის მიერ მხარდაჭერილ კიბერშეტევებში 2007 წელს ესტონეთის, 2008 წელს კი საქართველოს წინააღმდეგ, ასევე მუდმივად იყო გამოყენებული რუსეთ-უკრაინის კონფლიქტში მეიდანზე განვითარებული პროცესებისას თუ ყირიმის ანექსიისას. 
რუსულ კიბეოპერაციებში მნიშვნელოვან როლს თამაშობს ორი ჰაკერულმა დაჯგუფება: APT 28 (Fancy Bear) და APT 29 (Cozy Bear), რომლებიც რუსეთის ფედერაციის გენერალური შტაბის სამხედრო დაზვერვასთან ასოცირდებიან და სხვა რეზონანსულ კიბერშეტევებთან ერთად, პასუხისმგებელნი არიან აშშ საპრეზიდენტო არჩევნების პროცესში დემოკრატიული პატრიის სერვერებიდან ინფორმაციის დაუფლებაზე (ე.წ. DNC Hack). DNC hack განიხილება, როგორც რუსეთის ხელისუფლების უმაღლეს დონეზე სანქცირებული ჩარევა აშშ-ის არჩევნებში, დემოკრატიულ პროცესების რწმენის შესუსტების და კონკრეტული კანდიდატის კომპრომეტაციის მიზნით.
APT 28 პასუხისმგებელია ასევე ევროპის ქვეყნების თავდაცვის სექტორის საინფორმაციო სისტემებიდან ინფორმაციის მოპარვასა და საქართველოს სახელმწიფო სტრუქტურების და ჟურნალისტური წრეების წინააღმდეგ 2008-14 წლებში განხორციელებულ კიბერჯაშუშობის კამპანიაზე. რაც შეეხება APT 29-ს, ამ დაჯგუფების სახელი უკავშირდება აშშ სახელმწიფო დეპარტამენტის, თეთრი სახლის, პენტაგონის და სხვა სახელმწიფო უწყებების სისტემებიდან არასაიდუმლო ინფორმაციის გაჟონვას. DNC Hack პროცესში ორივე დაჯგუფება ფიგურირებს: არსებული მონაცემებით APT 29-ს თითქმის 1 წელი ჰქონდა წვდომა დემოკრატიული პარტიის კომუნიკაციის საშუალებებზე, ელექტრონულ ფოსტასა და ჩატის კონტენტზე. 
უკრაინის ენერგოსისტემაზე 2014 -15 წლებში რუსეთის მიერ განხორციელებულმა კიბერშეტევებმა გააჩინა განცდა, რომ რუსეთი მომავალ კონფლიქტში არ შემოიფარგლება მხოლოდ   DDoS და Defacement შეტევებით ან კიბერშპიონაჟის ოპერაციებით და არ არსებობს გარანტია, რომ იგი არ განახორციელებს კრიტიკული ინფრასტრუქტურის წინააღმდეგ მიმართულ აქციას, რასაც, გარკვეულ ეტაპზე, შესაძლოა ნგრევა და მსხვერპლი მოჰყვეს. 
ირანის ისლამური რესპუბლიკა. ირანმა თანხების სწორი განაწილებით მოახერხა შეექმნა ძლიერი კიბერშესაძლებლობები და გამხდარიყო ერთ ერთი სერიოზული კიბერაქტორი. მისი კიბერპოტენციალი რუსეთის და ჩინეთისას ჩამოუვარდება, თუმცა იგი წარმოადგენს ჩრდილოეთ კორეის დონის აქტორს და რეალური საფრთხეა განვითარებული ქვეყნის კრიტიკული ინფრასტრუქტურისთვის. 
ისრაელსა და საუდის არაბეთთან წლების განმავლობაში მიმდინარე დაპირისპირებამ ირანის კიბერპოტენციალის განვითარებას შეუწყო ხელი. ირანმა, რუსეთისა და ჩინეთისაგან მიღებული ტექნოლოგიური დახმარების ხარჯზე,  მოახერხა  კიბერშესაძლებლობების განვითარება.
დღესდღეობით, კიბეროპერაციები ირანის  სამხედრო ძალის მნიშვნელოვანი შემადგენელია. კიბერშეტევებისას გამოყენებული ინსტრუმენტები ძირითადად კრიმინალურ ბაზარზე არსებული მოდიფიცირებული მალვეარია, რომელიც, დესტრუქციული პოტენციალით ჩამოუვარდება რუსულ ანალოგებს მაგრამ მნიშვნელოვანი ზიანის მომტანია ნებისმიერი ქვეყნის ინფრასტრუქტურისათვის.
მცირე ბანკების, ლოკალური მნიშვნელობის ენერგეტიკული კომპანიების ან ნავთობსადენის კონტროლის სისტემებისათვის ირანის დესტრუქციული კიბერპოტენციალი რეალურ საფრთხეს წარმოადგენს. უფრო მაღალტექნოლოგიური შეტევებისათვის ირანის კიბერშესაძლებლობები დღეისათვის მზად არ არის. 
ირანისათვის დამახასიატებელია კიბეროპერაციების განხორციელება  რამდენიმე მიმართულებით:
DDoS შეტევა
კიბერშპიონაჟი საჰაერო და კოსმოსური ტექნოლოგიების კომპანიების, თავდაცვის სფეროს კონტრაქტორების, ენერგეტიკისა და ბუნებრივი რესურსების სექტორისა და სატელეკომუნიკაციო სფეროს წარმომადგენლების წინააღმდეგ
პიროვნების თრეკინგი ტერორისტული აქტისათვის საჭირო მონაცემების მოსაპოვებლად
მონაცემთა წაშლა
საინფორმაციო ოპერაცია მაკომპრომეტირებელი მასალების გამოქვეყნებით
2012 წელს  თეირანმა  კიბერშეტევა განახორციელა საუდის არაბეთის Aramco -სა და ყატარის RasGas-ზე. გამოყენებულმა მაღალტექნოლოგიურმა მალვეარმა ათასობით კომპიუტერის მწყობრიდან გამოსვლა გამოიწვია. 2012-13 წლებში ირანელმა ჰაკერებმა DDoS შეტევა განახორციელეს ამერიკული ბანკებისა და საფონდო ბირჟის წინააღმდეგ, ხოლო 2014 წელს - მონაცემების წაშლა ამერიკული Las Vegas Sands კაზინოდან. იმავე 2014 წელს, ღაზას სექტორში მიმდინარე ესკალაციისას ირანული DDoS  შეტევის სამიზნე გახდა ისრაელის თავდაცვის ძალების ინფრასტრუქტურა. 2016-2017 წლებში ირანმა კიდევ ერთი მაღალტექნოლოგიური შეტევა განახორციელა საუდის არაბეთის წინააღმდეგ, რამაც ათეულობით ობიექტიდან ინფორმაციის წაშლა გამოიწვია. ამჯერად სამიზნეს სამოქალაქო ავიაციის, ცენტრალური ბანკისა და სახელმწიფო უწყებების ქსელები წარმოადგენდა.
საქართველოსთვის ირანის კიბერშესაძლებლობები შესაძლოა საფრთხეს წარმოადგენდეს იმდენად, რამდენადაც ჩვენს ტერიტორიაზე განთავსებულია ირანის ხედვით, მისდამი მტრულად განწყობილი სახელმწიფოების ინფრაქსტრუქტურა. ასევე, თანამედროვე ტენდენციების გათვალისწინებით, სავსებით რეალურია ირანის მიერ მხარდაჭერილი ტერორისტული ორგანიზაციების მხრიდან ქართული კიბერქსელების პროპაგანდისტული მიზნებით გამოყენება. 
ჩინეთი. ჩინეთის კიბეროპერაციები ძირითადად კომერციულ მიზნებს ემსახურება და, შესაბამისად, საქართველოსთვის პირდაპირი საფრთხის შემცველი არ არის. აქ, თუმცა არ უნდა გამოგვრჩეს ჩვენთან არსებული განვითარებული ქვეყნების სამთავრობო თუ კომერციული სტრუქტურების ქსელები და მათ მონაცემთა ბაზებში არსებული ინფორმაცია. მიუხედავად კიბერსეფროში თანამშრომლობის შესახებ მათ შორის გაფორმებული მემორანდუმისა, ჩინეთის კიბერშპიონაჟის მთავარ სამიზნედ კვლავ რჩება აშშ. დაინტერესების საკითხების სპექტრი ფართოა, ეროვნულ უსაფრთხოებასთან დაკავშირებული ინფორმაციით დაწყებული, სენსიტიური ეკონომიკური მონაცემებითა და აშშ-ის კომპანიების ინტელექტუალური საკუთრებით დამთავრებული. ცხადია, საქართველომ განსაკუთრებული ყურადღება უნდა მიაქციოს იმ მნიშვნელოვანი პროექტების კიბერუსაფრთხოებას, რომელიც აშშ ჩართულობით ან მისი პატრონაჟით ხორციელდება ქართულ სახელმწიფო თუ კომერციულ სტრუქტურებში. 

ჩრდილოეთ კორეა კიდევ ერთი აქტორია, რომელიც კიბერშესაძლებლობებს პოლიტიკური მიზნებისთვის იყენებს. სპეციფიური პოლიტიკური რეჟიმის გათვალისწინებით, ამ სახელმწიფოს კიბერდანაყოფების სამიზნე ძირითადად აშშ-ის კრიტიკული ინფრასტრუქტურა ან თავისუფალი მედიაა.  ეს სახელმწიფო პასუხისმგებელია 2014 წლის ნოემბერში Sony Pictures Entertainment-ის წინააღმდეგ განხორციელებულ კიბერშეტევაზე, რომლის დროსაც ქსელურ ინფრასტრუქტურაში მავნე კოდის შეღწევის შედეგად, განადგურდა სენსიტიური ინფორმაცია. თავდასხმა დაემთხვა ჩრდილოეთ კორეის სახელმწიფოს მეთაურის შესახებ კრიტიკული ფილმის გამოსვლის სავარაუდო თარიღს და მისთვის ხელის შეშლას ისახავდა მიზნად. 2017 წელს 150 ქვეყნის ასეულობით ათასი კომპიუტერი დაინფიცირდა ჩრდილოკორეული მალვეარით WannaCry. ჩრდილოეთ კორეას ასევე მიაწერენ ონლაინ ბირჟებიდან ორ მილიარდამდე დოლარის ღირებულების კრიპტოვალუტის მოპარვას მასობრივი განადგურების იარაღის შესაქმნელი სამუშაოების შესასრულებლად. 

____________________________________________________________________________________________________________________________________________________________________

საქართველოს კიბერსივრცეში არსებული საფრთხეები
ქვეყნის წინაშე არსებული კიბერსაფრთხეების მასშტაბი მზარდია, როგორც სირთულის, ისე მრავალფეროვნების თვალსაზრისით. ანტიტერორისტული კოალიციის აქტიური წევრობისა და ქვეყნის მკაფიოდ გამოხატული ევროატლანტიკური ვექტორის გათვალისწინებით, ეროვნული მნიშვნელობის კრიტიკული ინფრასტრუქტურის გარდა, კიბერთავდასხმების სამიზნეს წარმოადგენს საქართველოში არსებული სხვა ქვეყნების, საერთაშორისო ორგანიზაციების თუ საზღვარგარეთული კომერციული სტრუქტურების საინფორმაციო ქსელები და ინფრასტრუქტურა. 
ზოგადად, სახელმწიფოსათვის კიბერსაფრთხე  შესაძლოა მომდინარეობდეს ისეთი აქტორებისაგან, როგორებიცაა: 
მაღალგანვითარებული კიბერშეტევითი პოტენციალის მქონე ქვეყნები (რუსეთი, ჩინეთი, ირანი, ჩრდ. კორეა); 
ტერორისტული ორგანიზაციების კიბერდანაყოფები და იდეოლოგიურად მოტივირებული ან ექსტრემისტულად განწყობილი ჰაკერები; 
ფინანსურად მოტივირებული კიბერდამნაშავეები. 
საქართველოსათვის ყველაზე რეალური საფრთხის შემცველი არის რუსეთის კიბერაქტივობები, საინფორმაციო-ტექნიკური, ასევე საინფორმაციო-ფსიქოლოგიური ეფექტით.  რუსეთის მიერ განხორციელებულმა ან მხარდაჭერილმა საინფორმაციო-ტექნიკურ შედეგზე ორიენტირებულმა კიბერშეტევამ საქართველოში შესაძლოა გამოიწვიოს მნიშვნელოვანი ზარალი და მსხვერპლიც კი, ხოლო კიბერარხებით გავრცელებულმა პროპაგანდისტულმა კონტენტმა, შესაძლოა გამოიწვიოს საინფორმაციო-ფსიქოლოგიური ეფექტი: კრემლის სასარგებლოდ ცნობიერების შეცვლა, პროდასავლური განწყობების შემცირება და პრორუსული ელიტის ფორმირება-გაძლიერება, რაც კონვენციური მოქმედებების წინაპირობა შეიძლება გახდეს. სუსტად დაცული ინფრასტრუქტურის პირობებში დაბალტექნოლოგიური კიბერშეტევაც კი შესაძლოა არაპროპორციულად მაღალი ზარალის მიზეზი გახდეს. 
საქართველოსთან მეგობრული ურთიერთობის გამო, ირანისა და ჩინეთის მხრიდან მომდინარე კიბერსაფრთხეები მინიმალურია. რეალურია ჩინური არასახელმწიფო აქტორების მიერ განხორციელებული კიბერშპიონაჟის ალბათობა, სენსიტიური ეკონომიკური მონაცემების, ინტელექტუალური საკუთრების და ტექნოლოგიური სიახლეების მოპოვების მიზნით. ირანის ექსტრემისტულად განწყობილ ჰაკერების ინტერესს შესაძლოა წარმოადგენდეს საქართველოში განთავსებული ჩვენი სტრატეგიული პარტნიორების ინფრასტრუქტურა და მონაცემთა ბაზები, რომელთაც ისინი საკუთარ იდეოლოგიურ მოწინააღმდეგედ განიხილავენ. 

ტერორისტული ორგანიზაციები, (Hizballah, HAMAS, al Qa’ida, ISIS, თალიბანი) აგძელებენ კიბერსივრცის გამოყენებას სადაზვერვო ინფორმაციის მოსაპოვებლად, ფონდების მოსაძიებლად, რეკრუტირებისათვის, პროპაგანდის გასავრცელებლად. ისინი გამუდმებით ცდილობენ შემდგომი ტერაქტების განსახორციელებლად მოიპოვონ სენსიტიური ინფორმაცია ანტიტერორისტული კოალიციის წევრი სახელმწიფოების მოქალაქეებზე, განსაკუთრებით კი სამხედრო პერსონალზე, რათა მათზე თავდასხმის შედეგად გამოწვეულმა მღელვარებამ და შიშმა აიძულოს მთავრობა, დატოვოს კოალიციის რიგები ან შეწყვიტოს სამხედრო ოპერაციები ტერორისტული ორგანიზაციების წინააღმდეგ. ტერორისტული დაჯგუფებები დღესდღეობით არ ფლობენ მნიშვნელოვანი ზიანის მისაყენებლად საკმარის კიბერსაშუალებებს. ამიტომ, ისინი, არსებული ტენდენციით, კონვენციურ შეტევებს მიანიჭებენ უპირატესობას, როგორც ამ ეტაპზე მნიშვნელოვანი ზიანისა თუ შიშის გამომწვევ მათ ხელთ არსებული ერთადერთ მექანიზმს. ტერორისტული ორგანიზაციების მხრიდან დიდია ალბათობა ისეთი კიბერშეტევის განხორციელებისა, რომელიც გამოიწვევს ელექტრონული სერვისების და ვებ-გვერდების დროებით, ლოკალურ დაზიანებას. მასობრივი ზიანის ან მსხვერპლის გამომწვევი კიბერშეტევის ორგანიზება და განხორციელება ამ ეტაპზე ნაკლებად სავარაუდოა. 
რთულად პროგნოზირებადია მოგებაზე ორიენტირებულ კიბერდამნაშავეთაგან მომდინარე საფრთხეების ინტენსივობა. უკანასკნელ პერიოდში, განსაკუთრებით კი რუსეთის შემთხვევაში, ზღვარი სახელმწიფოსა და კრიმინალურ აქტორებს შორის წაშლილია, რადგან  კიბერკრიმინალი დესტრუქციული კიბეროპერაციების განხორციელების იაფი და ატრიბუციის თვალსაზრისით საიმედო იარაღია. კიბერდამნაშავეები წარმატებით ახორციელებენ ბიზნესისა და ფინანასური ინსტიტუტების ქსელებში შეღწევას, რათა მოიპოვონ ფინანსური ინფორმაცია, პერსონალური მონაცემები, საცხოვრებელი თუ ელექტრონული ფოსტის მისამართები და სამედიცინო ჩანაწერები. კრიტიკული ინფრასტრუქტურის დიდი ნაწილი კერძო სექტორშია კონცენტრირებული. ბიზნეს სექტორის საინფორმაციო სისტემები, ხშირ შემთხვევაში სახელმწიფო მნიშვნელობის ინფორმაციულ მასივებს შეიცავს. სახელმწიფო უსაფრთხოებისათვის მნიშვნელოვანია კრიტიკული სერვისების პროვაიდერებში არსებული მონაცემთა ბაზები, სადაც, გარდა პერსონალურისა, კონცენტრირებულია ინფორმაცია ქვეყნის თავდაცვისუნარიანობის შესახებ. 

____________________________________________________________________________________________________________________________________________________________________


საქართველოს კრიტიუკული ინფრასტრუქტურა დაყოფილია სამ ნაწილად, ესენია სახელმწიფო სექტორი ანუ პირველი კატრეგორია რომელიც 61 ინფორმაციული სუბიექტისგან შედგება ესენი შეიძლება იყოს საქართველოს პარალამენტი, პრეზიდენტის ადმინისტრაცია, მთავრობის ადმინისტრაცია, ეროვნული ბანკი, პროკურატურა და ა.შ, ინფორმაციული სექტორი ანუ მეორე კატეგორია რომელიც მოიზარდებს მაგთიკომს, სილქნეტს, ტელემაუწყებლობებს, ინტერნეტს და ბიზნეს სექტორი ანუ მესამე კატეგორია რომელსაც ქვეყანაშ თ ქვეყნის გარეთ არსებული ბიზნეს კომპანიები ქმნიან. ბიზენს სექტორი ამ ეტაპზე მესამე ადგილას დგას როცა რფეალურად პირველი სექტორიც კი მასზეა დამოკიდებული. რაც შეეხხება ამერიკის შეერთებულ შტატებს როგოც წინა სლაიდაბზე ვახსენეთ იგი შედგება 16 სექტორისგან რაც ჩვენს შემთხვევაში 3 სექტორშია მხოლოდ განთავსებული


შეერთებულ შტატებს აქვს მსოფლიოში ერთ-ერთი უდიდესი და ყველაზე რთული კრიტიკული ინფრასტრუქტურა, მათ შორის მაგისტრალების, აეროპორტების, საზღვაო პორტების, რკინიგზის და საზოგადოებრივი ტრანზიტის სისტემების ფართო ქსელი. ქვეყანას ასევე აქვს დახვეწილი და ურთიერთდაკავშირებული ენერგეტიკული ქსელი, ასევე ფართო სატელეკომუნიკაციო ქსელები და მოწინავე წყლის გამწმენდი და განაწილების სისტემები. გარდა ამისა, შეერთებულ შტატებს აქვს ძლიერი ჯანდაცვის სისტემა, მათ შორის დიდი რაოდენობით საავადმყოფოები, კლინიკები და კვლევითი დაწესებულებები.


მეორე მხრივ, საქართველოს კრიტიკული ინფრასტრუქტურა გაცილებით მცირე და ნაკლებად განვითარებულია, რაც ქვეყნის მცირე ზომისა და ნაკლებად განვითარებული ეკონომიკის შედეგია. საქართველოს აქვს სატრანსპორტო ქსელი, შეზღუდული მაგისტრალებით, რკინიგზითა და საზღვაო პორტებით. ქვეყნის ენერგეტიკული ინფრასტრუქტურა ასევე შედარებით განუვითარებელია, იმპორტირებულ ბუნებრივ აირზე და შეზღუდული განახლებადი ენერგიის წყაროებზე დამოკიდებული. საქართველოს ჯანდაცვის სისტემა ასევე ნაკლებად განვითარებულია, ვიდრე შეერთებული შტატები, ნაკლები საავადმყოფოებითა და სამედიცინო დაწესებულებებით.


მიუხედავად ამ განსხვავებებისა, შეერთებული შტატებიც და საქართველოც მსგავსი გამოწვევების წინაშე დგანან თავიანთი კრიტიკული ინფრასტრუქტურის დაცვაში ბუნებრივი კატასტროფებისგან, კიბერშეტევებისგან და სხვა საფრთხეებისგან. ორივე ქვეყანამ ჩადო ინვესტიცია ზომებში მათი კრიტიკული ინფრასტრუქტურის მდგრადობისა და უსაფრთხოების გასაუმჯობესებლად, მათ შორის გაუმჯობესებული კიბერუსაფრთხოება, საგანგებო სიტუაციებზე რეაგირების დაგეგმვა და ინვესტიციები ახალ ტექნოლოგიებში.


საერთო ჯამში, მიუხედავად იმისა, რომ შეერთებული შტატებისა და საქართველოს კრიტიკული ინფრასტრუქტურა მნიშვნელოვნად განსხვავდება მათი ზომისა და განვითარების დონით, ორივე ქვეყანას აწყდება მსგავსი გამოწვევები ინფრასტრუქტურის დაცვაში საფრთხის ფართო სპექტრისგან, და ორივე ცდილობდს გააუმჯობესოს მათი მდგრადობა და უსაფრთხოება.

აშშ-ში კრიტიკული ინფრასტრუქტურის მართვის საკითხი ბევრ სახელმწიფო ორგანოზეა გადანაწილებული. კიბერუსაფრთხოების პოლიტიკას ძირითადად განსაზღვრავს ICI-IPC, თეთრ სახლში არსებული ეროვნული უშიშროების საბჭო, რომელსაც ხელმძღვანელობენ DHS - შიდა უსაფრთხოების საბჭო და კიბერუსაფრთხოების კოორდინატორი. DHS ძირითადი ინსტიტუტია, რომელიც პასუხისმგებელია კიბერუსაფრთხოებაზე. ის უზრუნველყოფს კრიტიკული ინფრასტრუქტურის უსაფრთხოების მდგრადობას და გაძლიერებას. CISA-კიბერუსაფრთხოებისა და ინფრასტრუქტურის სააგენტო, რომელიც პასუხისმგებელია gov. დომეინის დაცვაზე, საფრთხეების აღმოფხვრაზე და კიბერშეტევების რეაგირებაზე.
DHS-ს ასევე ექვემდებარება კიბერინციდენტებზე რეაგირების ჯგუფი (US-CERT) რომელიც კიბერინციდენტებზე რეაგირების ორგანოს წარმოადგენს. ასევე NSA – national security agency, რომელიც კიბერსაფრთხეების ანალიზისა და შეფასების შედეგად გასცემს რეკომენდაციებს სხვადასხვა პრაქტიკის დანერგვაზე. DOS – Department of State - სახემწიფო დეპარტამენტი პრეზიდენტის კიბერუსაფრთხოების პოლიტიკის კოორდინატორია. DOJ – იუსტიციის დეპარტამენტი პასუხისმგებელია კიბერდანაშაულებთან დაკავშირებული კანონმდებლობის შემუშავებაზე, კიბერდანაშაულის გამოძიებაზე და სამართლებრივ ძებნაზე. ასევე მოიპოვებს და აანალიზებს ინფორმაციას კიბერსაფრთხეების შესახებ.
ამერიკის შეერთებულ შტატებს 16 კრიტიკული ინფრასტრუქტურის სექტორი გააჩნია, რომელთა ფიზიკური თუ ვირტუალური დაზიანება სასიცოცხლოდ მნიშვნელოვანია აშშ-ს ეროვნული უსაფრთხოებისა და კეთილდღეობისთვის. ყველა კრიტიკულ სექტორს გააჩნია მარეგულირებელი უწყება (ზედამხედველი), რომელთა უმეტესობაზე პასუხისმგებელი DHS-ია.
საინტერესო ფაქტორია თუ როგორ ხდება ინფორმაციის გაცვლა სექტორების წარმომადგენლებსა და ზედამხედველ სტრუქტურას შორის. DHS-ის დირექტორატი წყვეტს რა ინფრომაცია მიიღოს და დაამუშავოს. ნებისმიერი ინფრომაცია კონფიდენციალურია. ამ ინფორმაციის მირება ხდება CIA - სადაზვერვო სააგენტოს და გენერალური პროკურორის თანხმობით. აღნიშნული ინფრომაციის მოპოვება ნებაყოფლობითაც შეიძლება იყოს მოპოვებული. ეს ნიშნავს რომ არსებობს სუბიექტის მიერ გამოვლენილი კონკრეტული ინფორმაციული უსაფრთხოების ინციდენტი. DHS ვალდებულია მიღებული ინფორმაცია დაიცვას და შეზღუდოს წვდომა არაავტორიზებული სუბიექტებისთვის. მისი გამჟღავნება ისჯება კანონით.

____________________________________________________________________________________________________________________________________________________________________
კვების პროდუქტები

სექტორი შედგება კომპლექსური წარმოების, გადამუშავებისა და მიწოდების სისტემებისგან და აქვს უნარი გამოკვებოს ადამიანები და ცხოველები, როგორც შეერთებული შტატების საზღვრებში, ასევე მის ფარგლებს გარეთ.

კვების სექტორს შეადგენს ქვეყნის ეკონომიკური აქტივობის დიდ ნაწილს. ბოლო მონაცემებით სოფლის მეურნეობის პროდუქტების მთლიანმა გაყიდვებმა შეადგინა დაახლოებით $2 ტრინიონი. 

წარმოების ძირითად სფეროებზე თავდასხმამ შეიძლება დაარღვიოს სურსათის მიწოდების ჯაჭვი, რამაც გამოიწვიოს საკვებისა და სოფლის მეურნეობის პროდუქტების დეფიციტი და ფასების ზრდა.

სურსათის გადამამუშავებელ ობიექტებზე ან სადისტრიბუციო ცენტრებზე თავდასხმას ასევე შეიძლება მოჰყვეს საზოგადოებრივი ჯანმრთელობის სერიოზული შედეგები, რაც პოტენციურად გამოიწვიოს საკვებით გამოწვეული დაავადებების გავრცელება ან საკვების მიწოდების დაბინძურება.


____________________________________________________________________________________________________________________________________________________________________

ჯანდაცვა

სექტორის ინფრასტრუქტურა დიდწილად ეძღვნება 
საზოგადოების ჯანმრთელობის მდგრადობის შექმნას და შენარჩუნებას
ერის სამედიცინო შესაძლებლობების გაძლიერება და გაფართოება ყოველდღიური ჯანდაცვისთვის
გლობალური ჯანმრთელობის უსაფრთხოების გაძლიერება.

იგი მოიცავს 
საჯაროდ ხელმისაწვდომ ჯანდაცვის დაწესებულებებს, 
კვლევით ცენტრებს, 
მომწოდებლებს, 
მწარმოებლებს 
სხვა ფიზიკურ აქტივებს 

ამერიკელები წლიურად ანხორციელებენ 400 მილიონამდე ვიზიტს საავადმყოფოს სასწრაფო ან ამბულატორიულ განყოფილებებში. ნებისმიერ დროს, ამერიკელთა თითქმის 50 პროცენტს ესაჭიროება ერთი ან მეტი რეცეპტით გაცემული მედიკამენტი ჯანმრთელობის პრობლემების შესამსუბუქებლად. ²

ამერიკელისთვის, ჯანდაცვის სერვისების ხანმოკლე შეფერხებაც კი შეიძლება იყოს კატასტროფული.



____________________________________________________________________________________________________________________________________________________________________

ბირთვული რეაქტორები

აშშ-ის სამოქალაქო ბირთვული სექტორი მოიცავს 
93 კომერციულ ატომურ ელექტროსადგურს 
25-მდე არაენერგეტიკული რეაქტორი, რომელიც გამოიყენება კვლევის, სწავლებისა და რადიოიზოტოპების წარმოებისთვის; 
საწვავის ციკლის საშუალებები; 
ბირთვული და რადიოაქტიური მასალები, რომლებიც გამოიყენება სამედიცინო, სამრეწველო და აკადემიურ გარემოში.

მნიშვნელოვანი ინციდენტი ან მარცხი მთავარ ატომურ ობიექტზე, სავარაუდოდ, გამოიწვევს უკიდურესად მაღალ ეკონომიკურ ხარჯებს, დიდ ადგილზე ან ობიექტზე საკუთრების დაზიანებას და ევაკუაციას. ეს ასევე გამოიწვევს დასუფთავების გრძელვადიან ხარჯებს და ადგილობრივ რეგიონს ეკონომიკურ ზიანს. ბირთვულ ობიექტზე მომხდარი ინციდენტის შედეგები დამოკიდებული იქნება უამრავ ფაქტორზე, მათ შორის ობიექტის ბუნებაზე, აქტივის კრიტიკულ ფუნქციებზე, სისტემურ სიჭარბეზე

ბირთვული რეაქტორების მუშაობას თან ახლავს უსაფრთხოების თანდაყოლილი რისკები, მათ შორის უბედური შემთხვევებისა და რადიაციის ზემოქმედების პოტენციალი.






